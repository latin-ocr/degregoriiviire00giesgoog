-44—

luce clarius apparet, codicem, quo ille utebatur, nihil aliud
fuisse quam vitiosum apographum clarevallensis. Itaque
Mutinensem, qui ante saeculum XVI. confectus non est, tanti
aestimare non possum, quanti Mansius fecit3 praesertim cum
comparatis lectionibus eius cum Vaticanis persuasissimum
habeam, et ipsum clarevallensem, quem descripsit, ex Va·
ticano originem ducere. Quamobrem ne ex hoc quidem
magnum fructum ad Registrum emendandum expectem. Tanta
autem antiquitate Clarevallensis excellit —- iam saeculo XII.
exaratus esse dicitur —5 ut magna me cupiditate flagrare
confitear certiora cognoscendi de eius habitu et conditione
neque gratius mihi fieri posse, quam si ‘quis ex viris doctis-
simis, quibus facilis aditus bibliothecae Trecensis pateat, me
de his rebus certiorem facere voluerit. Neque vero in Mu-
tinensi neque in' aliis codicibus recentioris aetatis moror.
Persuasum enim mihi est, operam et oleum perdere, qui, hos
libros accuratius perscrutari statuerit, cum parvam vel nul-
lam utilitatem afferre possint ad verba Gregorii restituenda.

„ Restat denique aliud genus praesidii, quod non negli-

gendum videtur, quamvis caute adhibeamus oporteat. Iam
enim saeculo XI. exeunte et subsequentibus temporibus Re·
gistrum adhibitum est a scriptoribus quibusdam, qui melio·
ribus exempIiS, quam quae nunc habemus, usi esse videntur.
Ex eo numero est Deusdedit cardinalis Romanus, qui ad colle-
ctionem canonum conficiendam haud raro Gregorianas episto-
las adiit, est Hugo Flaviniacensis, qui in chronico Virdunensi
plurima ex Registro ad litteram descripsit, est qui librum

pontificalem continuavit (Pandulfus) , tum UlricuS, composi· ’

tor codicis epistolaris Bambergensis, Paulus denique Bernrie-
(1011515, qui praecipue Registrum secutus commentarios 51105
de rebus gestis Gregorii VH. scripsit. Hugonis chronicon ex
autographo Pertzius summa cura edidit (Mon. Germ. Script.
VIII. p. 288 -— 502); ceterorum operum, quae laudavimuS,

