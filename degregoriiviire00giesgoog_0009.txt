-54

ratione compegit. Collectionem sic consectam, quam ipse
auctor Registrum inscripserat, iam saeculo undecimo exeunte
et in Italia et in Germania innotuisse, et Deusdedit cardi-
nalis Romanus et Bernoldus 'Constantiensis testes adsunt Β).

Registrum, cum hanc originem habuerit, non nisi critica
arte adhibita legendum esse, vix est, quod dicam. Nihilo
tamen minus principem haud dubie locum tenet inter omnia

. litterarum monumenta, quae ex illa aetate ‚usque ad nostram*
⁴ memoriam pervenerunt, neque alius certe exstat liber, quo

Gregorii consilia, qualia re vera fuerint, melius perspici pos-
sint. Nam quae in Registro leguntur, non solum omnia ad
eius res et memoriam pertinent et arctissimo quasi vin·
culo cum persona et factis eius coniuncta sunt, sed etiam
⁸ plurima ipsius Gregorii nomine et auctoritate prodierunt, at-
que quaedam ipse concepit et litteris consignavit ⁴). Quae ,

——m-a

 

3) Vide commentationem meam, quam Phil. Jaffe edidit in Regestis
pont. Rom. p. 403.

4) Nonnunquam ipsum Gregorium litteris scribendis· operam navasse,
infitias nemo ibit, cum in litteris quibusdam ad Beatricem et Mathil-
dem datis haec legantur: „Quod vobiS, quas sincero corde diligo,
parum scribo, gravi cura me implicitum manifesto. Vobis enim in
talibus non aliquem vicarium in dictitando acquiro, sed me ipsum la-
bori, licet rusticano style, subpono“ (Lib. I. ep. 50). Iam vssro in
codice antiquissimo tabularii Vaticani, id quod hucusque a nullo ‘no-
tatun‘i video, tribus epistolis libri secundi (31. 37. 43) ad marginem
haec nota adscripta est: Dictatus papae, qua scriptor haud dubie
significare voluit, eas litteras ab ipso Gregorio esse conceptas. Ea-
dem verba quasi titulum inscripta esse constat famosissimis illis tri-
ginta septem thesibus, quae Lib. H. epist. 50. excipiunt. Has
theses, quae totam rationem dominationis pontificiae extremis linea-
mentis adumbrant‚ supposititias esse cum alii tum Antonius Pagius
(Critica in annales Bai-onii ad an. 1077) probare conati sunt. Sed
tantum abest, ut codex Vaticanus eorum sententiae suffragetur, ut
proprie ipsi Gregorio theses tribuat. Neque vide0, quo iure ab eo
abiudicari possint, nisi forte quis omnino Registri fidem in dubium'
vocaverit.

