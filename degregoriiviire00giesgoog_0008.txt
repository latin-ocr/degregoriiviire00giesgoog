...4.-

consiliorum suorum posteritati mandavit, eamque non ex-
tremis tantum lineis designatam, sed plenam omnibusque
partibus absolutam. Itaque uberrima praesidia, modo ne
ignavia obstet, minime desunt ad veritatem cognoscendam,
eaque praesidia non in tabulariis inclusa latent, sed iam
dudum foras ‘edita sunt, ut unicuique ad ea aditus ¹parvo
negotio pateat.

Praeter epistolas Gregorii V11.‚ quae per multos diversos·
qu5e libros disiectae suut, singularem habemus atque amplam
litterarum, constitutionum, tabularum aliorumque commenta-
riorum eius collectionem, cuius potissimum hoc loco ratio
habenda erit. Gregorii VH. Reqistrum vocant. Verum ab
illo registro, quod publica auctoritate in curia Romana a

cancellariis sedis apostolicae rerum administrandarum causa ᾗ

iam illa aetate conficiebatur, hoc probe dignosci oportet.
N ec enim quidquam aliud est, nisi privata quaedam collectio
a nescio quo condita, ut magnum Gregorii nomen posteris
commendaretur. Quod quidem opuS, quamquam publica aucto-
ritate vix unquam fuit, tamen non modo permagnam uti·
litatem praebet, sed etiam omni fide dignum videtur. Nam,
nisi valde opinio me fefellit, qui id disposuit, usque ad li-
· brum octavum publico illo registro apostolicae cancellariae ¹)
usne, quaecunque ipsi notabilia visa erant, inde decerpsit, eo·
,demque fere ordine, quo illic invenerat, in suum librum tran-
}'dribenda curavit 2). Tum demum in extremis partibus
collectioniS, optimo illo praesidio destitutus, quae fors et
fortuna a diversis locis ei obtulerant, sine certo ordine et

1) Gregorius ipse registri sui mentionem facit Lib. VH. ep. 16. et Lib.
IX. ep. 31. cf. Lib. V. ep. 7. et Lib. VI. ep. 24.

· 2) Num etiam in tertio libro adornando auctori Registri nostri publi-

‘cum registrum ad manum fuerit, haesito, cum insigni modo in hoc

libro ordo rerum perturbetur atque notae chronologicae plurimis

epistolis desint.

